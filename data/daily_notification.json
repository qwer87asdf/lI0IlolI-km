[
  {
    "data": "<p class=\"sanad-style\">আলকামা ইবনে ওয়াক্কাস লায়সী (রাহঃ) থেকে বর্ণিত, আমি উমর ইবনুল খাত্তাব (রাযিঃ) কে মিম্বরের ওপর দাঁড়িয়ে বলতে শুনেছি:</p>\n    <p class=\"quran-arabic-style\">إِنَّمَا الأَعْمَالُ بِالنِّيَّاتِ، وَإِنَّمَا لِكُلِّ امْرِئٍ مَا نَوَى، فَمَنْ كَانَتْ هِجْرَتُهُ إِلَى دُنْيَا يُصِيبُهَا أَوْ إِلَى امْرَأَةٍ يَنْكِحُهَا فَهِجْرَتُهُ إِلَى مَا هَاجَرَ إِلَيْهِ</p>\n    <p class=\"general-text-style\">আমি রাসূলুল্লাহ (ﷺ) কে ইরশাদ করতে শুনেছিঃ প্রত্যেক কাজ নিয়তের সাথে সম্পর্কিত। আর মানুষ তার নিয়ত অনুযায়ী ফল পাবে। তাই যার হিজরত হবে দুনিয়া লাভের অথবা কোন নারীকে বিয়ে করার উদ্দেশ্যে, সেই উদ্দেশ্যই হবে তার হিজরতের প্রাপ্য।</p>\n    <p class=\"reference-style\">সহীহ বুখারী, <br> হাদীস নং ১, <br> ইসলামিক ফাউন্ডেশন বাংলাদেশ</p>"
  },
  {
    "data": "<p class=\"sanad-style\">পবিত্র কুরআন মাজীদে আল্লাহ তাআলা বলেন,</p>\n    <p class=\"quran-arabic-style\">فَقُلْتُ اسْتَغْفِرُوْا رَبَّكُمْ ؕ     اِنَّهٗ كَانَ غَفَّارًاۙ۝۱۰ یُّرْسِلِ السَّمَآءَ عَلَیْكُمْ مِّدْرَارًاۙ۝۱۱ وَّ یُمْدِدْكُمْ بِاَمْوَالٍ وَّ بَنِیْنَ وَ یَجْعَلْ لَّكُمْ جَنّٰتٍ وَّ یَجْعَلْ لَّكُمْ اَنْهٰرًاؕ۝۱۲ مَا لَكُمْ لَا تَرْجُوْنَ لِلّٰهِ وَقَارًاۚ۝۱۳ </p>\n    <p class=\"general-text-style\">আমি বলেছি : তোমরা নিজ প্রতিপালকের কাছে ক্ষমা প্রার্থনা কর। নিশ্চয়ই তিনি অতিশয় ক্ষমাশীল। তিনি আকাশ থেকে তোমাদের উপর প্রচুর বৃষ্টি বর্ষণ করবেন, তোমাদের ধন-সম্পদ ও সন্তান-সন্ততিতে উন্নতি দান করবেন, এবং তোমাদের জন্যে সৃষ্টি করবেন বাগান আর তোমাদের জন্যে নদ-নদীর ব্যবস্থা করবেন। তোমাদের কী হল যে, তোমরা আল্লাহর মহিমাকে বিলকুল ভয় পাও না?</p>\n    <p class=\"reference-style\">সূরা নূহ,<br>আয়াত ১০-১৩, <br>সূত্র : তাফসীরে তাওযীহুল কুরআন</p>"
  },
  {
    "data": "<p class=\"sanad-style\">আবদুল্লাহ্‌ ইব্‌নু ‘উমর রা. থেকে বর্ণিত : রাসূলুল্লাহ সাল্লাল্লাহু আলাইহি ওয়াসাল্লাম বলেছেন :</p>\n    <p class=\"quran-arabic-style\">صَلاَةُ الْجَمَاعَةِ تَفْضُلُ صَلاَةَ الْفَذِّ بِسَبْعٍ وَعِشْرِينَ دَرَجَةً</p>\n    <p class=\"general-text-style\">জামা’আতে সালাতের ফযীলত একাকী আদায়কৃত সালাতের থেকে সাতাশ গুণ বেশী।</p>\n    <p class=\"reference-style\">সহীহ বুখারী, হাদীস ৬৪৫ (ফুআদ আবদুল বাকী তাহকীককৃত), ৬১৭ (ইসলামিক ফাউন্ডেশন বাংলাদেশ)</p>\n    <p class=\"general-text-style\"><b>পাদটীকা:</b><br>এ সওয়াব পুরুষদের জন্যে। আর মহিলাদের জন্যে নিজ ঘরে নামাজ পড়াই উত্তম। সহীহ হাদীসে এমনই বলা হয়েছে।</p>"
  },
  {
    "data": "<p class=\"sanad-style\">আবু হুরায়রা রা. থেকে বর্ণিত, তিনি বলেন, নবী সাল্লাল্লাহু আলাইহি ওয়াসাল্লাম বলেছেন,</p>\n    <p class=\"quran-arabic-style\">مَا أَسْفَلَ مِنَ الْكَعْبَيْنِ مِنَ الإِزَارِ فَفِي النَّار</p>\n    <p class=\"general-text-style\">ইযারের যে পরিমাণ টাখনুর নিচে থাকবে, সে অংশ জাহান্নামে যাবে।</p>\n    <p class=\"reference-style\">সহীহ বুখারী, হাদীস ৫৭৮৭ (ফুআদ আবদুল বাকী তাহকীককৃত) ৫৩৭১ (ইসলামিক ফাউন্ডেশন বাংলাদেশ)</p>\n    <p class=\"general-text-style\"><b>পাদটীকা:</b><br>ইযার মানে লুঙ্গি। তবে এই হাদিসের নিষেধাজ্ঞায় সব রকম পোশাক অন্তর্ভুক্ত। লুঙ্গি প্যান্ট পাজামা জুব্বা ইত্যাদি কোন কিছুই টাখনুর নিচে ঝুলিয়ে পরা যাবে না</p>"
  },
  {
    "data": "<p class=\"sanad-style\">পবিত্র কুরআন মাজীদে আল্লাহ তাআলা বলেন,</p>\n    <p class=\"quran-arabic-style\"> یٰۤاَیُّهَا الَّذِیْنَ اٰمَنُوْا لَا یَحِلُّ لَكُمْ اَنْ تَرِثُوا النِّسَآءَ كَرْهًا ؕ     وَ لَا تَعْضُلُوْهُنَّ لِتَذْهَبُوْا بِبَعْضِ مَاۤ اٰتَیْتُمُوْهُنَّ اِلَّاۤ اَنْ یَّاْتِیْنَ بِفَاحِشَةٍ مُّبَیِّنَةٍ ۚ    وَ عَاشِرُوْهُنَّ بِالْمَعْرُوْفِ ۚ      فَاِنْ كَرِهْتُمُوْهُنَّ فَعَسٰۤی اَنْ تَكْرَهُوْا شَیْـًٔا وَّ یَجْعَلَ اللّٰهُ فِیْهِ خَیْرًا كَثِیْرًا۝</p>\n    <p class=\"general-text-style\">হে মুমিনগণ! তোমাদের জন্য এটা হালাল নয় যে, তোমরা জোরপূর্বক নারীদের মালিক বনে বসবে। আর তাদেরকে এই উদ্দেশ্যে অবরুদ্ধ করে রেখ না যে, তোমরা তাদেরকে যা কিছু দিয়েছ তার কিয়দংশ আত্মসাৎ করবে। অবশ্য তারা যদি প্রকাশ্য অশ্লীলতায় লিপ্ত হয়, তবে ভিন্ন কথা। আর তাদের সাথে সদ্ভাবে জীবন যাপন কর। তোমরা যদি তাদেরকে অপছন্দ কর, তবে এর যথেষ্ট সম্ভাবনা রয়েছে যে, তোমরা কোনো জিনিসকে অপছন্দ করছ অথচ আল্লাহ তাতে প্রভূত কল্যাণ নিহিত রেখেছেন।</p>\n    <p class=\"reference-style\">সূরা আন-নিসা, আয়াত ১৯ <br>সূত্র : তাফসীরে তাওযীহুল কুরআন</p>\n    <p class=\"general-text-style\"><b>পাদটীকা:</b><br>জাহেলি যুগের রেওয়াজ ছিল, মৃতব্যক্তির কোনো ওয়ারিশ, মৃতব্যক্তির অন্যান্য সম্পদের মতো তার স্ত্রীরও মালিক বনে যেত। সে হয়তো তাকে মোহর ছাড়াই বিয়ে করে নিত, কিংবা অন্য কোথাও বিয়ে দিয়ে মোহর আত্মসাৎ করত। আয়াতের প্রথমাংশে এ বিষয়টিকে হারাম করে দেয়া হয়েছে। বলা হয়েছে, স্বামী মারা গেলে স্ত্রী স্বাধীন। শরিয়তের বিধান মেনে সে যে কাউকে বিয়ে করতে পারে। মৃতব্যক্তির কোনো ওয়ারিশ তার ওপর কোনোকিছু চাপিয়ে দিতে পারে না।</p>\n    <p class=\"general-text-style\">দ্বিতীয় বাক্যে বলা হয়েছে, কেউ যদি নিজ স্ত্রীর সঙ্গে সংসার করতে না চায় তবে সে যেন স্ত্রীকে দেয়া মোহর ফিরিয়ে নেয়ার জন্যে স্ত্রীকে খোলা করতে বাধ্য না করে। অর্থাৎ সে স্ত্রীর সঙ্গে স্বাভাবিক জীবনযাপনও করছে না, আবার তাকে তালাকও দিচ্ছে না। তার ইচ্ছা, স্ত্রী নিজের পক্ষ থেকে খোলা তালাক গ্রহণ করুক। এতে হয়তো সে মোহরের টাকা ফিরিয়ে নিতে পারবে কিংবা যে টাকা পরিশোধ করা হয় নি, তা আর দেয়া লাগবে না। এ আয়াতে স্ত্রীকে এভাবে খোলা তালাকে বাধ্য করে মোহর ফিরিয়ে নেয়াকে নিষিদ্ধ করা হয়েছে।</p>\n    <p class=\"general-text-style\">তবে হ্যাঁ, স্ত্রী যদি প্রকাশ্য কোনো অন্যায়ে জড়িয়ে থাকে এবং এজন্যেই স্বামী সংসার করতে না চায়, তবে ভিন্ন কথা।</p>"
  }
]