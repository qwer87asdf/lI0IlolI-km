{"content":{"title":"জিলহজ মাসের ১ম ১০ দিনের আমল","subtitle":"বুধবার সূর্যাস্তের আগেই নখ-চুল কেটে পরিচ্ছন্ন হই","image":"https://raw.githubusercontent.com/qwer87asdf/lI0IlolI-km/master/notification/image/jilhajj-amol-notification.jpg","body":"<p>আসছে ঈদুল আযহা ও কুরবানি। যারা আমরা কুরবানি দিব তাদের নখ-চুল ইত্যাদি কাটা বিষয়ক একটি মাসনূন আমল আজকে জেনে নিব ইনশাআল্লাহ।</p><p>কুরবানি দাতার জন্য একটি বিশেষ আমল হচ্ছে:</p><p>জিলহজ্জ মাসের চাঁদ দেখা যাওয়ার পর থেকে কুরবানি আদায় করার আগ পর্যন্ত নখ, চুল, গোফ ও শরীরের কোনো পশম না কাটা। পশু কুরবানি হয়ে যাওয়ার পর এগুলো কাটা যাবে। তাই জিলহজ্জ মাসের চাঁদ দেখা যাওয়ার আগেই নখ, চুল, গোফ বা এরকম অন্যান্য কাজগুলো সেরে ফেলা। ঈদের দিন কুরবানি হয়ে যাওয়ার পর আবার এগুলো কেটে পরিচ্ছন্ন হওয়া। হাদীসের আলোকে জানা যায় উক্ত মুস্তাহাব আমলটি যারা কুরবানি দিবেন না তারাও চাইলে করতে পারেন। এতে ইনশাআল্লাহ তারাও সওয়াবের অংশীদার হবেন।</p><h2>নখ-চুল কবের মধ্যে কাটতে হবে?</h2><p><strong><em>২৮ মে বুধবার সূর্যাস্তের আগেই নখ-চুল ইত্যাদি কেটে পরিচ্ছন্ন হতে হবে।</em></strong></p><p>এ বছর জিলহজ্জ মাসের চাঁদ দেখা যাওয়ার সম্ভাবনা রয়েছে ২৮ মে ২০২৫ ইং তারিখ রোজ বুধবার। অর্থাৎ উক্ত দিন জিলক্বদ মাসের ২৯ তারিখ। যদি ২৮ মে বুধবার সন্ধ্যায় চাঁদ দেখা যায়, তাহলে এরপর থেকে আমরা আর চুল-নখ ইত্যাদি কাটবো না। যদি চাঁদ দেখা না যায় সেক্ষেত্রে পরের দিন বৃহস্পতিবার সূর্যাস্তের আগ পর্যন্ত নখ-চুল ইত্যাদি কাটার সময় পাওয়া যাবে। যেহেতু চাঁদ কবে উঠবে সেটা আমরা কেউ নিশ্চিত করে বলতে পারি না। তাই আমাদের উচিত হবে যারা কুরবানি দিব, তারা যেন সকলেই ২৮ মে বুধবার সূর্যাস্তের আগেই উক্ত কাজগুলো সেরে ফেলি।</p><p>মনে থাকার সুবিধার্থে আমরা নিজ নিজ ফোনে চুল-নখ কাটার জন্য রিমাইন্ডার অ্যালার্ম সেট করে রাখতে পারি।</p><h3>হাদীস ১</h3><p>হযরত উম্মু সালামাহ (রাঃ) থেকে বর্ণিতঃ নবী (সা) বলেছেন:</p><blockquote><p>যখন তোমরা যিলহাজ্জ মাসের (নতুন চাঁদ দেখতে পাও) আর তোমাদের কেউ কুরবানী করার ইচ্ছা করে, তবে সে যেন তার চুল না ছাটে ও নখ না কাটে।</p><p class=\"\\&quot;reference\\&quot;\">মুসলিম ৫০১৩; ই. ফা. ৪৯৫৭, ই. সে. ৪৯৬৩</p></blockquote><h3>হাদীস ২</h3><p>আরেকটি হাদীসে আছে, একজন সাহাবী একবার হযরত রাসূলুল্লাহ সাল্লাল্লাহু আলাইহি ওয়াসাল্লামের নিকট জানতে চেয়েছেন:</p><blockquote><p>আমার একটি মাত্র দুধের বকরি আছে। আমি কি তা কুরবানি করে দেব?</p><p>রাসূলুল্লাহ সাল্লাল্লাহু আলাইহি ওয়াসাল্লাম বলেছেন: ‘না, তুমি বরং তোমার নখ-চুল কাটো, গোফ ছোট করো আর লজ্জাস্থানের লোম পরিস্কার করো। আল্লাহ পাকের নিকট এটাই তোমার কুরবানির পূর্ণতা হিসেবে বিবেচিত হবে।’</p><p class=\"\\&quot;reference\\&quot;\">আবু দাউদ, হাদীস : ২৭৯১</p></blockquote><p>কুরবানির মাসআলা, জিলহজ্জ মাসের আমল, করণীয় ও বর্জনীয় সম্পর্কে বিস্তারিত জানা যাবে এখানে:</p><p><a href=\"\\&quot;https://muslimsday.com/জিলহজের-১ম-দশকের-ফজিলত\\&quot;\">https://muslimsday.com/জিলহজের-১ম-দশকের-ফজিলত</a></p><p>আল্লাহ আমাদের সবাইকে কুরবানি দেয়ার তাওফিক দান করুন। যারা কুরবানি দিবেন তাদেরকে উপরের আমলটি করার তাওফিক দান করুন। আমীন।</p>"},"reference":[],"footer_button":{"hint":"","text":"","link":""}}