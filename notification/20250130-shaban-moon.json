{"content":{"title":"বাংলাদেশের আকাশে শাবান মাসের চাঁদ দেখা যায় নি","subtitle":"লাইলাতুন নিসফ মিন শাবান বা শাবানের মধ্য রজনী হবে ১৪ ফেব্রুয়ারি দিবাগত রাতে","image":"https://raw.githubusercontent.com/qwer87asdf/lI0IlolI-km/refs/heads/master/notification/image/new-moon.jpg","body":"<p>বাংলাদেশের আকাশে আজ (৩০ জানুয়ারি ২০২৫) পবিত্র শাবান মাসের চাঁদ দেখা যায় নি। আগামীকাল ৩১ জানুয়ারি রজব মাসের ৩০তম দিন পূর্ণ হবে। ১ ফেব্রুয়ারি ২০২৫ থেকে পবিত্র শাবান মাস গণনা শুরু হবে। ১৪ ফেব্রুয়ারি শুক্রবার দিবাগত রাতে পালিত হবে লাইলাতুন নিসফ মিন শাবান বা মধ্য শাবানের রাত (শবে বরাত)। রমাদান মাস শুরুর সম্ভাবনা ২ মার্চ ২০২৫ রবিবার। </p><p>শবে বরাতের করণীয় এবং বর্জনীয় আমলগুলো সম্পর্কে বিস্তারিত জানতে ভিজিট করুন: <a href=\"https://muslimsday.com/শবে-বরাত-ফজিলত-আমল-বিদআত\" data-as-button=\"false\">https://muslimsday.com/শবে-বরাত-ফজিলত-আমল-বিদআত</a>।</p><p>এ মাসের আইয়ামে বীজের তিনটি সিয়াম রাখতে হবে যথাক্রমে ১৩, ১৪ ও ১৫ ফেব্রুয়ারি (বৃহস্পতি, শুক্র ও শনিবার)। নবীজি (সা) সব সময়ই চান্দ্র মাসের ১৩, ১৪ ও ১৫ তারিখ সিয়াম পালন করতেন। মাসের যে কোনো ৩ দিন সিয়াম পালন করা সারা মাস সিয়াম রাখার সমতূল্য। কারণ প্রতিটি ভাল কাজের সওয়াব ১০ গুণ পর্যন্ত আল্লাহ তায়ালা বৃদ্ধি করে দেন। তাই আসুন আমরা রামাদানের প্রস্তুতির অংশ হিসাবে অন্তত এই তিনটি সিয়াম পালন করি।</p><p>আইয়ামে বীজের রোজা সম্পর্কে বিস্তারিত জানতে ভিজিট করুন: <a href=\"https://muslimsday.com/আইয়ামে-বীজ-রোজার-ফজিলত\" data-as-button=\"false\">https://muslimsday.com/আইয়ামে-বীজ-রোজার-ফজিলত</a>।</p><p>নবীজি (সা) শাবান মাসে এত বেশি সিয়াম পালন করতেন যে মনে হত; তিনি যেন সারা মাসই সিয়াম পালন করছেন। অর্থাৎ অনেক বেশি নফল সিয়াম রাখতেন। তাই আমাদের উচিত নিজেদের এবং পরিবারের অন্যান্য সবাইকে নিয়ে সাধ্য মত বেশি বেশি সিয়াম পালন করা। এটা ইনশাআল্লাহ রামাদানে আমাদেরকে আরও বেশি মুত্তাক্বী হওয়ার ক্ষেত্রে সহায়ক হবে। আল্লাহ আমাদের সবাইকে তাওফিক দান করুন।</p><p>এই মাসের একটি গুরুত্বপূর্ণ রাত হচ্ছে <strong>লাইলাতুন নিসফ মিন শাবান</strong> বা শাবান মাসের মধ্য রজনী। যা আমাদের সমাজে শবে বরাত নামে প্রচলিত। শবে বরাতে হিংসা-বিদ্বেষ পোষণকারী এবং শিরককারী ব্যতীত সবাইকে আল্লাহ ক্ষমা করে দেন। এ রাতের এই বিশেষ ফজিলতটি হাসিল করার জন্য আমাদের মনকে বিদ্বেষমুক্ত এবং শিরকমুক্ত করতে হবে। আল্লাহ আমাদের সবাইকে হিংসা ও শিরকমুক্ত হয়ে লাইলাতুন নিসফ মিন শাবানের ফজিলত হাসিল করার তাওফিক দান করুন।</p><p>অন্যান্য বিশেষ দিবস বা রজনীর মত এ রাতকে কেন্দ্র করে অনেক ভুল ধারণা এবং বিদআত সমাজে প্রচলিত আছে। এই রাতের ফজিলত, সুন্নাহ সমর্থিত আমল এবং বর্জনীয় বিদআতগুলো সম্পর্কে আমাদেরকে জানতে হবে।</p><p>আল্লাহ আমাদেরকে প্রচলিত ভুলভ্রান্তি থেকে মুক্ত থেকে, সুন্নাতের উপর আমল করার তাওফিক দান করুন। আমীন।</p>"},"reference":[],"footer_button":{"hint":"রমজানের প্রস্তুতি কেমন হবে? মাওলানা শিব্বীর আহমদ সাহেবের ব্লগপোস্ট থেকে জানুন","text":"ব্লগটি পড়তে ক্লিক করুন","link":"https://muslimsday.com/রমজানের-প্রস্তুতি-নিন"}}