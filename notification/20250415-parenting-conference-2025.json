{"content":{"title":"সন্তান গড়ার পথচলায় বাবা-মায়ের করণীয়","subtitle":"জেনে নিন কয়েকটি গুরুত্বপূর্ণ পয়েন্ট","image":"https://raw.githubusercontent.com/qwer87asdf/lI0IlolI-km/refs/heads/master/notification/image/parenting-conference.jpg","body":"<p>আজকের শিশু কালকের ভবিষ্যৎ। আর এই ভবিষ্যৎ গড়ার সবচেয়ে গুরুত্বপূর্ণ হাতিয়ার হলেন বাবা-মা। সন্তানের সঠিক তারবিয়াহ শুধুমাত্র ভালো শিক্ষাপ্রতিষ্ঠানে ভর্তি করানো বা পরীক্ষায় ভালো ফলাফলের মধ্যেই সীমাবদ্ধ নয়। এর চেয়েও অনেক বেশি গুরুত্বপূর্ণ হচ্ছে তার চারিত্রিক গঠন, নৈতিক শিক্ষা ও ভালো-মন্দের বোধ তৈরি করা।</p><h4>১.⁠ ⁠সন্তানের সঙ্গে সম্পর্ক গড়ে তুলুন:</h4><p>শুধু আদেশ-নিষেধ নয়, সন্তানের সঙ্গে একান্তে সময় কাটান। তার অনুভূতি শুনুন, চোখে চোখ রেখে কথা বলুন। এতে সে অনুভব করবে আপনি তার আপনজন, ভরসার স্থান।</p><h4>২.⁠ ⁠ভালোবাসা ও শৃঙ্খলার ভারসাম্য রাখুন:</h4><p>একদিকে সীমাহীন ভালোবাসা, অন্যদিকে প্রয়োজনীয় শৃঙ্খলা—দুইয়ের মধ্যে ভারসাম্য রক্ষা করা অত্যন্ত জরুরি। খুব বেশি শাসন যেমন ক্ষতি করে, তেমনি অতিরিক্ত ছাড়ও সন্তানের ক্ষতির কারণ হতে পারে।</p><h4>৩.⁠ ⁠ইসলামী মূল্যবোধ শেখান:</h4><p>আল্লাহভীতি, আমানতদারি, সততা, সহমর্মিতা, বড়দের সম্মান, ছোটদের স্নেহ—এই গুণগুলো ছোটবেলা থেকেই শেখানো জরুরি। নিজের আচরণের মাধ্যমে এই মূল্যবোধগুলো শেখানো সবচেয়ে কার্যকর পদ্ধতি।</p><h4>৪.⁠ ⁠পরিমিত স্ক্রিন টাইম ও টাইম ম্যানেজমেন্ট :</h4><p>শিশুদের হাতে মোবাইল তুলে দেওয়ার আগে ভাবুন—এটা কি তাকে জ্ঞানী বানাচ্ছে, না কেড়ে নিচ্ছে তার শৈশব? খেলাধুলা, বই পড়া, পারিবারিক সময়—এসবের গুরুত্ব তাকে বোঝান।</p><h4>৫.⁠ ⁠নিজের চরিত্র গড়ুন:</h4><p>বাবা-মা যেমন হবেন, সন্তানও ধীরে ধীরে তাই হতে শেখে। আপনি যদি সময়নিষ্ঠ হন, কোমলভাষী হন, সালাত কায়েম করেন, মিথ্যা না বলেন—সন্তান নিজের অজান্তেই তা রপ্ত করবে।</p><p>সন্তান আমাদের হাতে আমানত। আমরা তাকে যেমন করে গড়ে তুলবো, সে-ই আমাদের জন্য দুনিয়ায় শান্তি ও আখিরাতে নাজাতের কারণ হতে পারে, আবার উল্টোও হতে পারে। তাই সন্তানকে সময় দিন, দোয়া করুন, সঠিক দিকনির্দেশনা দিন—আল্লাহর উপর ভরসা রাখুন।</p><p>কাহফ কিডস ও তারবিয়াহ থেকে আয়োজিত হতে যাচ্ছে <strong><em>&quot;তারবিয়াহ অনলাইন প্যারেন্টিং কনফারেন্স ২০২৫&quot;</em></strong>। অভিভাবকদের জন্য বিশেষ এই অনলাইন কনফারেন্সে সন্তানের সঠিক লালন-পালন, ইসলামি দৃষ্টিকোণ থেকে প্যারেন্টিং, প্রযুক্তির যুগে সন্তানকে নিরাপদ রাখা এবং পারিবারিক বন্ধন জোরদার করার মতো গুরুত্বপূর্ণ বিষয় নিয়ে আলোচনা করবেন দেশের খ্যাতনামা আলেম ও বিশেষজ্ঞ ব্যক্তিগণ।</p><p>বিস্তারিত জানতে ভিজিট করুন: <a href=\"https://kahfkids.com/learn/course/tarbiyahparentingconference2025\" data-as-button=\"false\">https://kahfkids.com/learn/course/tarbiyahparentingconference2025</a></p>"},"reference":[],"footer_button":{"hint":"ইউটিউবের সকল ভিডিও আপনার বাচ্চার জন্য নিরাপদ নয়। আপনার সন্তানকে হালাল ও নিরাপদ ভিডিও অ্যাপ কাহফ কিডস দিতে পারেন","text":"কাহফ কিডস অ্যাপ দেখুন","link":"https://play.google.com/store/apps/details?id=com.kahf.kids"}}