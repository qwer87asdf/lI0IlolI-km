{
  "content": {
    "title": "আলহামদুলিল্লাহ, জালেমের পতন হয়েছে",
    "subtitle": "<p class=\"sanad\"><em>শোকরানা নামাজ পড়ি। আইন শৃঙ্খলা বজায় রাখি</em></p>",
    "image": "https://raw.githubusercontent.com/qwer87asdf/lI0IlolI-km/master/notification/image/dua.jpg",
    "body": "<p>মক্কা বিজয়ের পর নবী সাল্লাল্লাহু আলাইহি ওয়া সাল্লাম এই দুআটি পড়েছেন:</p><p class=\"hadith\" style=\"text-align: center;\">الحمدُ للهِ الذي أنجَزَ وَعْدَه، ونصَرَ عَبْدَه، وهزَمَ الأحزابَ وحدَه،</p><blockquote><p>সমস্ত প্রশংসা আল্লাহর জন্য, তিনি তাঁর ওয়াদা কে পরিপূর্ণ করেছেন, তিনি তাঁর বান্দা কে সাহায্য করেছেন, তিনি একাই শত্রুর বিরুদ্ধে বিজয় লাভ করেছেন।</p></blockquote><p class=\"quran\" style=\"text-align: center;\">ٱللَّهُمَّ مَٰلِكَ ٱلۡمُلۡكِ تُؤۡتِى ٱلۡمُلۡكَ مَن تَشَآءُ وَتَنزِعُ ٱلۡمُلۡكَ مِمَّن تَشَآءُ وَتُعِزُّ مَن تَشَآءُ وَتُذِلُّ مَن تَشَآءُۖ بِيَدِكَ ٱلۡخَيۡرُۖ إِنَّكَ عَلَىٰ كُلِّ شَىۡءٍ قَدِيرٌ</p><blockquote><p>হে আল্লাহ! তুমি সমুদয় রাজ্যের মালিক, যাকে ইচ্ছে রাজ্য দান কর আর যার থেকে ইচ্ছে রাজ্য কেড়ে নাও এবং যাকে ইচ্ছে সম্মানিত কর আর যাকে ইচ্ছে অপদস্থ কর, তোমারই হাতে সব রকম কল্যাণ, নিশ্চয়ই তুমি সকল বস্তুর উপর ক্ষমতাবান।</p></blockquote><p class=\"reference\">আলে ইমরান, আয়াত ২৬</p><p>দেশ অনেক দিন পর জালিমের হাত থেকে আজ মুক্তি পেল। আলহামদুলিল্লাহ। সকল প্রশংসা একমাত্র আল্লাহর জন্য। এই সংগ্রামে যারা আত্মত্যাগ করেছেন তাদের সবাইকে আল্লাহ উত্তম প্রতিদান দান করুন। যারা বিভিন্ন ভাবে এই জালিম হঠানোর জন্য অবদান রেখেছেন আল্লাহ সবাইকে উত্তম প্রতিদান দান করুন। জালিম মুক্ত হওয়ার আনন্দে আমরা শোকরানা নামাজ পড়ি। সাদাকা করি। যারা হতাহত হয়েছে তাদের খোঁজ নিই, সহযোগিতা করি। দুআ করি এবং চেষ্টা করি এমন যেন কোনো সরকার ক্ষমতায় আসে যারা ইসলামী বিধান অনুযায়ী দেশ চালাবে।</p><p>কোনো ক্রমেই দেশের সম্পদ লুটপাট না করি। ইসলামে লুটপাট হারাম। সরকারি স্থাপনা গণিমতের মাল নয়। সরকারি স্থাপনা, রাস্তাঘাট, অফিস আদালাত আমার আপনার ট্যাক্সের টাকায় কেনা। এগুলো নষ্ট করার মানে হলো আবার আমার আপনার টাকাতেই এগুলো স্থাপন করতে হবে। স্বৈরাচারের পতনে যেন আমরা নিজেরা কেউ সীমালঙ্ঘন না করি। জালেমের পতনে নিজেরা যেন কারোর উপর জুলুম না করি। কোথাও কোনো লুটতরাজ হতে দিব না। আপনার এলাকার অমুসলিম ভাইদের জীবনের নিরাপত্তা দিন। তাদের উপাসনালয়ে পাহারা বসান। কেউ যেন সেখানে হামলা করতে না পারে। কেউ যেন এ সময়ে বিজয়ের এই আনন্দ ম্লান করতে না পারে।</p><p>আল্লাহ আমাদেরকে নিরাপদ ও ইসলামী রাষ্ট্র ব্যবস্থা দান করুন। আমীন।</p>"
  },
  "reference": [],
  "footer_button": {
    "hint": "বিশুদ্ধ ইলম অর্জনের জন্য নিয়মিত পড়তে পারেন মুসলিমস ডে ব্লগ সাইট",
    "text": "ভিজিট করুন",
    "link": "https://muslimsday.com"
  }
}