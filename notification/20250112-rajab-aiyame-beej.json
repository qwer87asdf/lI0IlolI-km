{"content":{"title":"রজব মাসের আইয়ামে বীজের রোজা রাখছেন তো?","subtitle":"এমাসের রোজা: ১৪, ১৫ ও ১৬ জানুয়ারি","image":"https://raw.githubusercontent.com/qwer87asdf/lI0IlolI-km/refs/heads/master/notification/image/random/rajab-aiyame-beej-1446.jpg","body":"<p>১৪৪৬ হিজরির পবিত্র রজব মাসের আইয়ামে বীজের রোজাগুলো রাখতে হবে আগামী ১৪, ১৫ ও ১৬ জানুয়ারি ২০২৫ রোজ মঙ্গল, বুধ ও বৃহস্পতিবার। সোমবার দিবাগত রাতে সাহরি খেয়ে মঙ্গলবার রোজা শুরু করতে হবে। এরপর যথাক্রমে বুধ ও বৃহস্পতিবার সহ মোট তিনটি রোজা রাখতে হবে। প্রয়োজনে মোবাইলে এখনি রিমাইন্ডার সেট করে রাখতে পারেন। যেন রোজাগুলোর কথা ভুলে না যান। এখন শীতকাল দিন ছোট। রোজা রাখার কষ্ট কম। তাই নিজে ও পরিবারের ছোট বাচ্চাদেরকেও রমজানের প্রস্তুতি হিসাবে রোজাগুলো রাখতে উদ্বুদ্ধ করতে পারেন।</p><p>হাদীস শরীফ থেকে জানা যায় নবীজি (সা) রজব মাসে অনেক বেশি নফল রোজা রাখতেন। তাই আসুন আমরাও রমজানের প্রস্তুতি হিসাবে রজব মাসে সাধ্য মত বেশি বেশি রোজা রাখি। রমজান শুরুর সম্ভাব্য তারিখ ০২ মার্চ ২০২৫। রজব মাসের করণীয় ও বর্জনীয় কুসংস্কার সম্পর্কে জানতে এই লেখাটি পড়ুন:  <a href=\"https://muslimsday.com/রজব-মাস-করণীয়-ও-বর্জনীয়\" data-as-button=\"false\">https://muslimsday.com/রজব-মাস-করণীয়-ও-বর্জনীয়</a></p><p>আইয়ামে বীজ আরবি দু’টি শব্দের সমন্বয়ে গঠিত। আইয়ামে অর্থ দিবসসমূহ, আর বীজ অর্থ শুভ্র, সাদা, শ্বেত, খাঁটি, নির্ভেজাল। প্রতি চন্দ্র মাসের ১৩, ১৪ ও ১৫ তারিখকে আইয়ামে বীজ বলা হয়। অনেকগুলো সহীহ হাদীস দ্বারা এই তিন দিন রোজা রাখার জন্য উৎসাহিত করার প্রমাণ পাওয়া যায়। নবীজি (সা) নিয়মিত আইয়ামে বীজের রোজা রাখতেন এবং সাহাবীগণকে (রা) এ রোজা রাখতে উৎসাহ দিতেন।</p><p>আইয়ামে বীজের রোজা সম্পর্কে বিস্তারিত জানা যাবে এখানেঃ <a href=\"https://muslimsday.com/আইয়ামে-বীজ-রোজার-ফজিলত\" data-as-button=\"false\">https://muslimsday.com/আইয়ামে-বীজ-রোজার-ফজিলত</a></p><p>প্রসঙ্গত উল্লেখ্য, আমাদের দেশে অনেকেই রজব মাসের ২৭ তারিখ রাতে বিশেষ ইবাদত ও পরদিন &quot;শবে মেরাজের আমল&quot; হিসাবে রোজা রেখে থাকেন। যদিও এই আমলগুলো আমরা নবীজির (সা) জীবনী বা হাদীসের কিতাব থেকে পাই না। কোনো নির্ভরযোগ্য হাদীস দ্বারা শবে মেরাজ সংঘটিত হওয়ার তারিখ নিশ্চিত ভাবে জানা যায় না। নির্ভরযোগ্য কোনো হাদীসেই পাওয়া যায় না যে, শবে মেরাজ উপলক্ষ্যে নবীজি (সা) ও সাহাবীগণ (রা) বিশেষ আমল করেছেন বা বিশেষ নামাজ-রোজা পালন করেছেন।</p><p>মেরাজ সংঘটিত হওয়ার পর নবীজি (সা) অনেক বছর বেঁচে ছিলেন। তিনি বাকি জীবনে শবে মেরাজের স্মরণে উক্ত রাতে  বিশেষ নামাজ ও পরদিন রোজা রেখেছেন বলে আমরা নির্ভরযোগ্য কোনো হাদীস থেকে জানতে পারি না। এমন কি ২৭ রজবের রাতেই যে মেরাজ হয়েছিল এটাও কোনো বিশুদ্ধ হাদীস দ্বারা নিশ্চিত ভাবে প্রমাণিত নয়। শবে মেরাজের তারিখ নিয়ে ঐতিহাসিকদের প্রায় ১৬ টি মত পাওয়া যায়। যার মধ্যে একটি মত হচ্ছে ২৭ রজব।</p><p>রমজানের প্রস্তুতি সম্পর্কে বিস্তারিত জানতে এই লেখাটি পড়ুনঃ <a href=\"https://muslimsday.com/রমজান-মাসের-প্রস্তুতি\" data-as-button=\"false\">https://muslimsday.com/রমজান-মাসের-প্রস্তুতি</a></p><p>যেখানে শবে মেরাজের তারিখটিই আমরা নিশ্চিত ভাবে জানি না। এর দ্বারা বুঝতে বাকি থাকে না যে, এটি প্রতি বছর বছর পালন করা বা উদযাপন করার বিষয় নয়। এর দ্বারা এটাও প্রতিয়মান হয় যে, সাহাবীগণের (রা) নিকট শবে মেরাজের তারিখটি মুখ্য বিষয় ছিল না। বরং তারা গুরুত্ব দিয়েছেন মেরাজের উপর বিশ্বাস ও এর শিক্ষাকে। যদিও আমরা এটিকে প্রতি বছর বছর উদযাপনের একটি দিবস-রজনী বানিয়েছি।</p><p>তাই আসুন, নিজেদের মনগড়া আমল পরিত্যাগ করে সুন্নতের উপর আমল করি। কুরআনে বর্ণিত চারটি সম্মানিত মাসের মধ্যে রজব মাস অন্যতম। এই মাসের সম্মানে আমরা পাপ কাজ থেকে বিরত থাকি। নেক আমলের পরিমাণ বাড়িয়ে দেই। এ মাসে নবীজি (সা) অধিক সংখ্যক নফল রোজা রাখতেন। তাঁর অনুসরণে আমরাও বেশি বেশি রোজা রাখি। আইয়ামে বীজের রোজাগুলো অন্তত রাখি। সুযোগ হলে সপ্তাহের প্রতি সোম ও বৃহস্পতিবারও রোজা রাখি। এ রোজাগুলো নবীজির (সা) সারা জীবনের সুন্নত।</p><p>আল্লাহ আমাদের সকলকে প্রতি চান্দ্র মাসের মাঝের তিন দিন আইয়ামে বীজের সিয়ামগুলো রাখার তাওফিক দান করুন। আমীন।</p><p>দেশের প্রখ্যাত ও হক্কানী আলেমদের দ্বারা পরিচালিত মাসিক আলকাউসার থেকে শবে মেরাজ সম্পর্কে কিছু মূল্যবান লেখার লিংক নিতে তুলে ধরা হলোঃ</p><p>১।<br>কুরআন-হাদীসে ইসরা ও মিরাজ : বর্ণনা ও শিক্ষা<br><a href=\"https://www.alkawsar.com/bn/article/2912/\">https://www.alkawsar.com/bn/article/2912/</a></p><p>২।<br>সহীহ হাদীসের আলোকে শবে মেরাজের ঘটনাঃ<br><a href=\"https://www.alkawsar.com/bn/article/2542\">https://www.alkawsar.com/bn/article/2542</a></p><p>৩।<br>শবে মেরাজ সম্পর্কে সংক্ষিপ্ত আকিদা<br><a href=\"https://www.alkawsar.com/bn/qa/answers/detail/295/\">https://www.alkawsar.com/bn/qa/answers/detail/295/</a></p><p>৪।<br>শবে মেরাজের রজনী উদযাপন একটি কুসংস্কার ও বিদআতঃ<br><a href=\"https://www.alkawsar.com/bn/qa/answers/detail/272\">https://www.alkawsar.com/bn/qa/answers/detail/272</a></p><p>৫।<br>মিরাজ বিষয়ক আলোচনা : কিছু অসতর্কতা<br><a href=\"https://www.alkawsar.com/bn/article/657/\">https://www.alkawsar.com/bn/article/657/</a></p><p>৬।<br>শবে মেরাজ সম্পর্কে ভিত্তিহীন একটি কথাঃ<br><a href=\"https://www.alkawsar.com/bn/article/420\" data-as-button=\"false\">https://www.alkawsar.com/bn/article/420</a></p>"},"reference":[],"footer_button":{"hint":"মুসলিমস ডে অ্যাপের নিয়মিত কার্যক্রম চালিয়ে নিতে আর্থিক সহযোগিতা করুন","text":"অনুদান দিন","link":"https://muslimsday.com/donation"}}