{"content":{"title":"জমে উঠেছে ইসলামি বইমেলা ২০২৫","subtitle":"আপনার পরিবার ও সন্তানকে নিয়ে ঘুরে আসুন","image":"https://raw.githubusercontent.com/qwer87asdf/lI0IlolI-km/refs/heads/master/notification/image/islami-book-fair-2025.jpg","body":"<p>আলহামদুলিল্লাহ। গত ১৩ সেপ্টেম্বর জাতীয় মসজিদ বায়তুল মুকাররমের পূর্ব গেটে শুরু হয়েছে মাসব্যাপী ইসলামি বইমেলা ২০২৫। প্রথমবারের মত দেশীয় প্রকাশকদের পাশাপাশি আন্তর্জাতিক ইসলামি প্রকাশনা সংস্থাও মেলায় অংশগ্রহন করেছে। ছুটির দিনে বা অন্য যে কোনো সুবিধাজনক সময়ে আপনার সন্তান ও পরিবারকে নিয়ে মেলা থেকে বেড়িয়ে আসতে পারেন। আপনার সন্তানের সাথে ইসলামি বই ও সংস্কৃতিকে পরিচিত করানোর দায়িত্ব আপনারই!</p><p>ইসলামিক ফাউন্ডেশন থেকে প্রাপ্ত তথ্যমতে, এবারই প্রথম বিদেশি প্রকাশনা প্রতিষ্ঠান মেলায় অংশ নিয়েছে। লেবানন, মিসর ও পাকিস্তানের মোট চারটি প্রকাশনা প্রতিষ্ঠান এসেছে এবার। মেলায় মোট স্টল রয়েছে ১৭৯টি। অংশ নিয়েছে ১৫০টি প্রকাশনা ও বিক্রেতা প্রতিষ্ঠান। মেলা চলবে আগামী ১২ অক্টোবর পর্যন্ত। প্রতিদিন বেলা ১১টা থেকে রাত ১০টা এবং ছুটির দিনে সকাল ১০টা থেকে রাত ১০টা পর্যন্ত মেলা খোলা থাকবে। মেলা উপলক্ষ্যে বিভিন্ন প্রকাশনী বিশেষ ডিসকাউন্টের ব্যবস্থা করেছে।</p><p>গতবারের তুলনায় এবারের মেলার পরিসর আরো বড় হয়েছে। আয়োজন আরো সুন্দর হয়েছে। বায়তুল মুকাররমের পূর্ব গেটে বাচ্চাদের খেলার জন্য রয়েছে একটি কিডস কর্নার। বিভিন্ন বয়সী বাচ্চাদের উপযোগি বই পাওয়া যাবে মেলাতে। অনেকগুলো প্রকাশনী বাচ্চাদের জন্য স্টলও সাজিয়েছে। দুপুরের লাঞ্চ আইটেম সহ বিভিন্ন ধরনের স্ন্যাক্স, চা-কফি পাওয়া যাচ্ছে মেলার দুটি স্টলে। বোনদের নামাজ ও বিশ্রামের জন্য রয়েছে আলাদা ফিমেল কর্নার।</p><p>আসুন আমরা আমাদের নিজেদের ও বাচ্চাদেরকে অপ্রয়োজনে মোবাইল ফোন ও টেলিভিশনের আসক্তি থেকে দূরে রাখি। বইপড়ার অভ্যাস গড়ে তুলি।</p>"},"reference":[],"footer_button":{"hint":"মুসলিমস ডে অ্যাপের ডেভেলপমেন্ট চালিয়ে নিতে আপনার সাপোর্ট প্রয়োজন","text":"সাবস্ক্রিপশন নিয়ে কন্ট্রিবিউট করুন","link":"https://id.kahf.co/pay/muslimsday"}}