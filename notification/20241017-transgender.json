{
  "content": {
    "title": "ট্রান্সজেন্ডারবাদ: ঈমান ও সমাজ বিধ্বংসী মতবাদ",
    "subtitle": "<p class=\"sanad\"><em>জাতীয় অধপতনের এক অশনি সংকেত</em></p>",
    "image": "https://raw.githubusercontent.com/qwer87asdf/lI0IlolI-km/refs/heads/master/notification/image/false-theory.png",
    "body": "<p>আপনার ঘরে থাকা ছোট ছেলেটি যদি একদিন স্কুল থেকে এসে বলে- <em>সে আসলে ছেলে না, তার মেয়ে হতে মন চায়; দৈহিক ভাবে সে ছেলে হলেও আসলে তার মনটা একজন মেয়ের; সে আজকে থেকে মেয়ে হিসাবে সমাজে পরিচয় দিতে চায়; ছেলেদের বেশভূষা ত্যাগ করে সে মেয়েদের জামা কাপড় ও মেয়েদের সাজ পোষাক গ্রহন করতে চায়; বয়েজ স্কুলেও সে আর পড়বে না; যেহেতু সে নিজেকে 'মনে মনে' মেয়ে ভাবে তাই গার্লস স্কুলে অন্যান্য মেয়েদের সাথেই পড়তে চায়,</em></p><p><strong>আপনার তখন কেমন লাগবে?</strong></p><p>উপরের কথাগুলো অনেকের কাছেই আজগুবি মনে হতে পারে। ভাবতে পারেন- অসম্ভব কোনো বিষয়ে আপনাকে ভাবতে বলা হচ্ছে। কিন্তু না! উপরের এই কথা যতই আজগুবি আর অবাস্তব মনে হোক না কেন, ভবিষ্যতে এ দেশের বাবা-মাদেরই এমন পরিস্থিতির মুখোমুখি হওয়ার যথেষ্ট আশঙ্কা রয়েছে। আল্লাহ আমাদের হেফাজত করুন।</p><p>মনে মনে ছেলে হওয়া বা মেয়ে হওয়ার এই আজগুবি ধারণা পশ্চিমা থেকে আমাদের দেশেও আমদানী হয়েছে। বলা যায়, আমাদের দেশে এ ধারণা ছড়িয়ে দেয়ার জন্যে প্রায় তিন যুগ ধরে চক্রান্ত চলছে। ষড়যন্ত্রের নীলনকশা আঁকা হয়েছে। সে চক্রান্তেরই সফলতার একটি ধাপ ছিল স্কুলের সপ্তম শ্রেণির এক পাঠ্যবইয়ে শরীফ-শরীফার গল্পটি ঢুকিয়ে দেয়া। এ গল্পটি ছাড়াও আরও নানাভাবে আমাদের বাচ্চাদের কোমল চিন্তাকে কলুষিত করার চক্রান্ত চলছে। পাঠ্যবইয়ে নানারকম আইটেম ছড়িয়ে আছে। চারপাশের প্রবল প্রতিবাদের মুখে সদ্য বিদায় নেয়া স্বৈরাচারী সরকার যদিও শরীফ-শরীফার গল্পটি বাতিল করে, কিন্তু এ ধারাণা নানারকম জীবাণু এখনো ছড়িয়ে আছে বিভিন্ন বইয়ে। আছে ইসলামবিরোধী নানান শিক্ষাও।</p><p>স্বৈরাচারী সরকার বিদায় নিয়েছে ঠিক, কিন্তু প্রসাশন ও সমাজের রন্ধ্রে রন্ধ্রে রয়েছে প্রচণ্ড মাত্রায় ইসলামবিদ্বেষী ও ঈমান বিধ্বংসী লোকজন, সক্রিয় রয়েছে চক্রান্তকারী লোকজন। এমনকি যাদের আমরা সুশীল মনে করি, ভদ্র সভ্য সচেতন মনে করি, এ ধরনের কিছু মানুষকেও সে চক্রান্তকারীদের পক্ষ নিতে দেখা যায়। </p><p>তাই নিজেদের সন্তানদের ভবিষ্যতের সুরক্ষা নিশ্চিত করতে হলে এখনই সজাগ ও সচেতন হোন, বাচ্চাদের কী পড়ানো হচ্ছে তা দেখুন, আপত্তিকর মনে হলে প্রতিবাদের আওয়াজ তুলুন। সজাগ দৃষ্টি রাখুন, যেন আমাদের ভবিষ্যত প্রজন্মকে কেউ বিপথে চালানোর পায়তারা কেউ না করতে পারে। হিজড়া ও ট্রান্সজেন্ডারকে এক করে দিয়ে যেন কেউ আমাদের পরিবেশকে দূষিত করতে না পারে।</p><p>ট্রান্সজেন্ডার মতবাদ নিয়ে আমাদের ব্লগে একটি তথ্যবহুল আর্টিকেল রয়েছে। নিচের লিংক থেকে এই ভ্রান্ত ও ঈমান বিধ্বংসী মতবাদ সম্পর্কে বিস্তারিত জানুন:</p><p><a href=\"https://muslimsday.com/ট্রান্সজেন্ডার-মতবাদ\">https://muslimsday.com/ট্রান্সজেন্ডার-মতবাদ</a></p><p>নিজে ও নিজের পরিবারকে নিরাপদ রাখতে বাতিলদের এসব মতবাদ সম্পর্কে আমাদেরকে জানতে হবে। এসকল নোংরা বিষয়গুলোকে যারা সমাজে ছড়িয়ে দিতে চায় তাদেরকে বুদ্ধিবৃত্তিক ও আইনী ভাবে প্রতিহত করতে হবে। আল্লাহ আমাদের সবাইকে হেদায়েতের পথে অটল রাখুন। আমীন।</p>"
  },
  "reference": [],
  "footer_button": {
    "hint": "চলতি মাসে অনুদান দিয়েছেন কি?\n\nমুসলিমস ডে অ্যাপের কার্যক্রম চালিয়ে নিতে আপনার সাধ্য মত আর্থিক অনুদান দিন",
    "text": "Donate Us",
    "link": "https://muslimsday.com/donation"
  }
}