{"content":{"title":"রবিউল আউয়াল মাসের আইয়ামে বীজের রোজা রাখছেন তো","subtitle":"এমাসের রোজা: ৭, ৮ ও ৯ সেপ্টেম্বর","image":"https://raw.githubusercontent.com/qwer87asdf/lI0IlolI-km/refs/heads/master/notification/image/aiyame-beej-rabiul-awwal.jpg","body":"<p>চলমান রবিউল আউয়াল মাসের আইয়ামে বীজের নফল রোজাগুলো রাখতে হবে আগামী ৭, ৮ ও ৯ সেপ্টেম্বর ২০২৫। অর্থাৎ শনিবার দিবাগত রাতে সাহরি খেয়ে রবিবার থেকে রোজা শুরু করতে হবে।<sup> [1]</sup></p><p>আইয়ামে বীজ আরবি দুটি শব্দের সমন্বয়ে গঠিত। আইয়ামে অর্থ দিবসসমূহ, আর বীজ অর্থ শুভ্র, সাদা, শ্বেত, খাঁটি, নির্ভেজাল। প্রতি চান্দ্র মাসের ১৩, ১৪ ও ১৫ তারিখকে আইয়ামে বীজ বলা হয়। বেশ কয়েকটি সহীহ হাদীসে এ তিন দিনের রোজা রাখার জন্য উৎসাহিত করা হয়েছে। এ রোজাগুলো নবীজি সাল্লাল্লাহু আলাইহি ওয়াসাল্লামের সারা জীবনের সুন্নত। প্রতি মাসে আইয়ামে বীজের ৩টি রোজা রাখা সারা বছর রোজা রাখার সমতুল্য। <sup>[2]</sup></p><p>তাই চলুন, আমরা প্রত্যেকে সাধ্যমতো পরিবারের সকলকে নিয়ে নফল রোজাগুলো পালন করি। রোজা এমন একটা ইবাদত যার প্রতিদান আল্লাহ নিজে দিবেন।</p><h3>১২ রবিউল আউয়াল ঈদ উদযাপন ও বিশেষ আমল কি সুন্নাহ সম্মত?</h3><p>সমাজে প্রচলিত ঈদে মীলাদুন্নবী বিষয়ে আমাদের ব্লগে ৩টি আর্টিকেল লিখেছেন মাওলানা শিব্বীর আহমদ। উসতাযুল হাদীস, জামিয়াতুল উলুমিল ইসলামিয়া ঢাকা। আর্টিকেলের লিংকগুলো নিচে দেয়া হলো:<br><br>1. <a href=\"https://muslimsday.com/জন্মদিন-পালনের-ইতিহাস\">ঈদে মীলাদুন্নবীর ইতিহাস ও হাস্যকর কিছু দাবী (https://muslimsday.com/জন্মদিন-পালনের-ইতিহাস)</a><br><br>2. <a href=\"https://muslimsday.com/১২-রবিউল-আউয়াল\">১২ রবিউল আউয়াল কি নবীজি সাল্লাল্লাহু আলাইহি ওয়াসাল্লামের জন্মদিন? (https://muslimsday.com/১২-রবিউল-আউয়াল)</a> <br><br>3. <a href=\"https://muslimsday.com/ঈদে-মীলাদুন্নবীর-ইতিহাস\">প্রসঙ্গ মীলাদুন্নবী: জন্মদিন পালনের ইতিহাস ও ইসলামে জন্মদিন পালনের বিধান (https://muslimsday.com/ঈদে-মীলাদুন্নবীর-ইতিহাস)</a> <br><br>রবিউল আউয়াল মাসে কিছু লোক বিভিন্ন পদ্ধতিতে নামাজ ও দরূদের ব্যাপারে ফজিলত বর্ণনা করেন। &quot;<em>এ মাসের অমুক দিন এত রাকাত নামাজ পড়লে এই ফজিলত... অমুক দিন এত লক্ষ বার ঐ দরূদ পড়লে এই ফজিলত...</em>&quot; - এরকম চটকদার কিছু বক্তব্য শুনতে পাওয়া যায়। বাজারে প্রচলিত &quot;বারো চান্দের ফজিলত&quot; বা মোকছেদুল মোমিন নামক কিছু অগ্রহনযোগ্য বই-পুস্তকে এসব কথা বেশি পাওয়া যায়। এগুলো সবই ভিত্তিহীন ও বানোয়াট কথা। রবিউল আউয়াল মাসের কোনো বিশেষ আমল কুরআন ও হাদীসে কোথাও পাওয়া যায় না।<sup>[3]</sup></p><p>রবিউল আউয়াল মাসের ব্যাপারে উক্ত বর্ণনাগুলোর নেপথ্যে রয়েছে ১২ রবিউল আউয়াল তারিখে নবীজি সাল্লাল্লাহু আলাইহি ওয়াসাল্লামের জন্ম হয়েছিল মর্মে এমন একটি বর্ণনা। যদিও ইতিহাস ও সীরাতের আলোকে আমরা বলতে পারি, নবীজি সাল্লাল্লাহু আলাইহি ওয়াসাল্লামের জন্ম ও মৃত্যুর তারিখ শতভাগ নিশ্চিত করে বলার মত প্রামাণ্য কোনো বর্ণনা নেই।</p><p>নবীজি সাল্লাল্লাহু আলাইহি ওয়াসাল্লামের জন্ম কত তারিখে হয়েছিল তা নিয়ে ১০-১২টি মত রয়েছে। অনেক গবেষকই তন্মধ্যে ৯ রবিউল আউয়ালকে জন্ম তারিখ এবং ১২ রবিউল আউয়ালকে ইন্তিকালের তারিখ হিসাবে বেশি সহীহ আখ্যা দিয়েছেন। কিন্তু এ বিষয়ে শতভাগ নিশ্চিত করে কিছু বলা সম্ভব নয়। কারণ আমাদের দেশে ঘটা করে যেভাবে নবীজি সাল্লাল্লাহু আলাইহি ওয়াসাল্লামের জন্ম দিনের স্মরণে &quot;ঈদ&quot; পালন করা হয়, নবীজি সাল্লাল্লাহু আলাইহি ওয়াসাল্লামের যুগে এবং পরবর্তী সাহাবীগণ ও তাবেয়ীগণের যুগে এই প্রথা ছিল না।</p><p>ইসলামে জন্ম ও মৃত্যু দিবস পালন করার কোনো অনুমতি নেই। কোনো সাহাবী, তাবেয়ী, ইমাম, উলামায়ে উম্মাহ কেউ এমনটি করেন নি; বরং করাকে বিদআত বলেছেন। সুতরাং তা পরিত্যাজ্য। আল্লাহ আমাদের সকল প্রকার রসম-রেওয়াজ ও বিদআত থেকে হেফাজত করুন। এগুলোর পিছনে না পড়ে পুরোপুরি সুন্নাহ অনুযায়ী জীবন যাপন করার তাওফিক দান করুন।<sup>[4]</sup></p><p>৪০০ হিজরীর দিকে সর্বপ্রথম মিসরের ফাতেমীয় শীয়া শাসকগণ রবিউল আউয়াল মাসে ‘মীলাদ’ বা নবীজি সাল্লাল্লাহু আলাইহি ওয়াসাল্লামের জন্ম দিবস পালনের প্রচলন করে। ৬০০ হিজরীতে ইরাকের ইরবিল শহরে ৮ রবিউল আউয়াল ‘মীলাদ’ বা ‘ঈদ মীলাদুন্নবী’ নামে নবীজি সাল্লাল্লাহু আলাইহি ওয়াসাল্লামের জন্ম উদযাপন শুরু হয়। অপরদিকে ভারত ও অন্যান্য দেশে ১২ রবিউল আউয়ালে নবীজি সাল্লাল্লাহু আলাইহি ওয়াসাল্লামের ওফাত উপলক্ষে ‘ফাতেহা’ বা ‘ফাতেহায়ে দোয়াজদহম’ উদযাপন শুরু হয়।<sup>[5]</sup></p><p>একদল অতি আবেগী লোক ১২ রবিউল আউয়ালকে সকল ঈদের সেরা ঈদ আখ্যা দিয়ে ঈদ পালন করে থাকেন। সুন্নাহ পরিপন্থী এই কাজের পিছনে তাদের যুক্তি হচ্ছে &quot;দয়াল নবীজি সাল্লাল্লাহু আলাইহি ওয়াসাল্লামের জন্ম দিনে খুশি হব না তো কী হব? তাই এই দিন সবচেয়ে শ্রেষ্ঠ ঈদ&quot;। যেই ঈদ নবীজি সাল্লাল্লাহু আলাইহি ওয়াসাল্লামের নবুয়তী জীবনে তিনি একবারও পালন করেন নি, সাহাবীগণ পালন করেন নি, তাবেয়ীগণ পালন করেন নি, এরা নবীজি সাল্লাল্লাহু আলাইহি ওয়াসাল্লামের জন্ম তারিখটি নিশ্চিত না হওয়া সত্ত্বেও এই দিনকে ঈদ বানিয়ে নিয়েছে। মীলাদুন্নবী উদযাপনের জন্য খরচ করলে জান্নাতে হযরত আবু বকরের সঙ্গী হওয়া যাবে- এমন বানোয়াট কথাও তারা প্রচার করে।<sup>[6]</sup></p><p>নবীজি সাল্লাল্লাহু আলাইহি ওয়াসাল্লাম সোমবার রোজা রাখতেন। এর পিছনে অন্যতম কারণ ছিল সোমবার তিনি জন্মগ্রহন করেছিলেন। যেখানে নবীজি সাল্লাল্লাহু আলাইহি ওয়াসাল্লাম জন্ম বারে রোজা রাখতেন, সেখানে একালের &quot;আশেকে রাসূল&quot; দাবীদারগণ &quot;ঈদ&quot; উদযাপন করেন। সোমবার রোজার হাদীস উল্লেখ করে তাদের ঈদের দলিল দেয়। কতটা হাস্যকর এসব অপব্যাখ্যা! ইসলাম ব্যতীত অন্যান্য ধর্মে (হিন্দু, বৌদ্ধ, খৃষ্টান ও ইহুদী) জন্মদিন পালন করার বিশেষ রীতির উল্লেখ পাওয়া যায়। প্যাগান ধর্ম বিশ্বাসেও জন্মদিনের বিশেষ গুরুত্ব রয়েছে। অপর পক্ষে ইসলামী শরীয়তে কারো জন্ম বা মৃত্যুকে বিশেষ ভাবে উদযাপনের রীতি কুরআন-হাদীসের মাধ্যমে পাওয়া যায় না।</p><p>আল্লাহ তাদেরকে সঠিক ইসলামের বোঝ দান করুন। ইসলামকে নবীজি সাল্লাল্লাহু আলাইহি ওয়াসাল্লাম ও সাহাবীগণ এর মতো করে বোঝার তাওফিক দান করুন। নবীজি সাল্লাল্লাহু আলাইহি ওয়াসাল্লামের প্রতি ভালোবাসা প্রকাশের ক্ষেত্রে সাহাবীগণের চেয়ে অধিক অগ্রগামী নিজেদেরকে আমরা না মনে করি। নবীজি সাল্লাল্লাহু আলাইহি ওয়াসাল্লাম ও সাহাবীগণের চেয়ে ইসলামকে বেশি বুঝতে গেলে পথভ্রষ্ট হওয়া নিশ্চিত! আল্লাহ আমাদের সবাইকে সুন্নাহের উপর জীবন চালানোর তাওফিক দান করুন। বিদআতমুক্ত জীবন গড়ার তাওফিক দান করুন। আমীন।</p><p>(যে কোনো প্রচলিত বিদআতের বিপরীতে পোস্ট করার পর আমরা বরাবরই অনেক গালাগাল ও কটুক্তির শিকার হই। এ ধারাবাহিকতায়, বলাবাহুল্য, এই পোস্টের পরও একদল লোক এসে আমাদেরকে গালাগালি করবেন। নবীর দুশমন, ইহুদীদের দালাল, ওহাবী, আবু জেহেলের বংশ ইত্যাদি ট্যাগ দিবেন। আল্লাহ তায়ালা সেই সকল ভাইদেরকে হেদায়েত দান করুন। আমীন।)</p><h4>তথ্যসূত্রঃ</h4><p>[1] <a href=\"https://muslimsday.com/আইয়ামে-বীজ-রোজার-ফজিলত\">https://muslimsday.com/আইয়ামে-বীজ-রোজার-ফজিলত</a><br>[2] আবু দাউদ ২৪৪৯<br>[3] ভিত্তিহীন বর্ণনাঃ <a href=\"https://www.alkawsar.com/bn/article/2737\">https://www.alkawsar.com/bn/article/2737</a><br>[4] ফযীলতপূর্ণ দিবস ও রজনীঃ <a href=\"https://www.alkawsar.com/bn/article/779\">https://www.alkawsar.com/bn/article/779</a><br>[5] <a href=\"https://www.hadithbd.com/books/link/?id=4948\">https://www.hadithbd.com/books/link/?id=4948</a><br>[6] মীলাদুন্নবী বিষয়ে দুটি ভিত্তিহীন বর্ণনাঃ <a href=\"https://www.alkawsar.com/bn/article/2862\">https://www.alkawsar.com/bn/article/2862</a></p>"},"reference":[],"footer_button":{"hint":"","text":"","link":""}}