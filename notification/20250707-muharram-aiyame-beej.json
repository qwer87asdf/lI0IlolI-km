{"content":{"title":"মুহাররম মাসের আইয়ামে বীজের রোজা রাখছেন তো?","subtitle":"এমাসের রোজা ৯, ১০ ও ১১ জুলাই","image":"https://raw.githubusercontent.com/qwer87asdf/lI0IlolI-km/refs/heads/master/notification/image/aiyame-beej-generic.jpg","body":"<p>চলছে আল্লাহর মাস মুহাররম। এটি চারটি সম্মানিত মাসের মধ্যে অন্যতম। রমযানের পর মুহাররম মাসের নফল রোজা সবচেয়ে ফজিলতপূর্ণ। বাংলাদেশে এ মাসের আইয়ামে বীজের নফল রোজার তারিখ ৯, ১০ ও ১১ জুলাই (বুধ, বৃহস্পতি ও শুক্রবার)। মঙ্গলবার দিবাগত রাতে সাহরি খেয়ে বুধবার রোযা শুরু করতে হবে। এরই ধারাবাহিকতায় বৃহস্পতি ও শুক্রবার রোজা রাখতে হবে।</p><p>যে কোনো রোজার জন্য সাহরি খাওয়া উত্তম একটি সুন্নাহ। রোজা রাখার সুবিধার্থে মোবাইলে এখনি রিমাইন্ডার সেট করে রাখতে পারেন।</p><p class=\"sanad\">হযরত আবু হুরায়রা রা. থেকে বর্ণিত, রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেছেন,</p><p class=\"hadith\">أفضل الصيام بعد رمضان شهر الله المحرم وأفضل الصلاة بعد الفريضة صلاة الليل</p><blockquote><p>রমজান মাসের রোজার পর (নফল রোজাগুলোর মধ্যে) সবচেয়ে ফজিলতপূর্ণ রোজা হচ্ছে আল্লাহর মাস মুহাররমের (রোজা), আর ফরজ নামাজের পর (নফল নামাজের মধ্যে) শ্রেষ্ঠতম নামাজ হচ্ছে গভীর রাতের নামাজ।</p></blockquote><p class=\"reference\">মুসলিম শরীফ, হাদীস নং ১১৬৩</p><p>আইয়ামে বীজ আরবি দুইটি শব্দের সমন্বয়ে গঠিত। আইয়ামে অর্থ দিবসসমূহ, আর বীজ অর্থ শুভ্র, সাদা, শ্বেত, খাঁটি, নির্ভেজাল। প্রতি চন্দ্র মাসের ১৩, ১৪ ও ১৫ তারিখকে আইয়ামে বীজ বলা হয়। অনেকগুলো সহীহ হাদীস দ্বারা এই তিন দিন রোজা রাখার জন্য উৎসাহিত করার প্রমাণ পাওয়া যায়। নবীজি (সা) নিয়মিত আইয়ামে বীজের রোজা রাখতেন এবং সাহাবীগণকে (রা) এ রোজা রাখতে উৎসাহ দিতেন। নিয়মিত প্রতি চান্দ্র মাসের ৩দিন রোজা রাখা সারা বছর রোজা রাখার সওয়াবের সমতুল্য। কোনো কারণে উক্ত ৩ দিন রোজা রাখতে না পারলে মাসের যে কোনো ৩ দিন অন্তত রোজা রাখি। তাহলেও ইনশাআল্লাহ আমরা সারা মাস রোজা রাখার সওয়াব লাভ করব।</p><p>আইয়ামে বীজের রোজা সম্পর্কে বিস্তারিত জানা যাবে এখানে: <a href=\"https://muslimsday.com/আইয়ামে-বীজ-রোজার-ফজিলত/\">https://muslimsday.com/আইয়ামে-বীজ-রোজার-ফজিলত</a><br>মুহাররম মাসের করণীয় ও বর্জনীয় বিষয়ে বিস্তারিত জানতে আমাদের ব্লগগুলো পড়তে পারেন: <a href=\"https://muslimsday.com/tag/মুহাররম-আশুরা\" data-as-button=\"false\">https://muslimsday.com/tag/মুহাররম-আশুরা</a></p><p>আল্লাহ আমাদের সকলকে বেশি বেশি নফল রোজা রাখার তাওফিক দান করুন। আমীন।</p>"},"reference":[],"footer_button":{"hint":"","text":"","link":""}}