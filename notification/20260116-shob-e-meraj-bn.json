{"content":{"title":"শবে মেরাজ কবে? এরাতের আমল কী?","subtitle":"আসলেই কি এই রাত উদযাপন সুন্নাহসম্মত? আদৌ কি বিশেষ আমল আছে?","image":"https://raw.githubusercontent.com/qwer87asdf/lI0IlolI-km/master/notification/image/shob-e-meraj-min-696a32e64304d.jpg","body":"<p>রজব মাস মহান আল্লাহর নিকট অত্যন্ত সম্মানিত ৪টি মাসের একটি। তবে এই মাসকে কেন্দ্র করে আমাদের সমাজে কিছু ভুল ধারণা প্রচলিত রয়েছে। বিশেষ করে ২৭শে রজবকে &#039;শবে মেরাজ&#039; হিসেবে নির্দিষ্ট করে বিশেষ ইবাদত বা সাওম (রোজা) পালন করা হয়।</p><p><strong>প্রকৃত সত্য হলো:</strong></p><ul><li><p>রাসূলুল্লাহ ﷺ এর মেরাজের ঘটনা সত্য এবং এটি ঈমানের অংশ। তবে মেরাজ ঠিক কোন তারিখে সংঘটিত হয়েছিল, তা হাদীসে নিশ্চিতভাবে উল্লেখ করা হয়নি। ঐতিহাসিকদের মাঝে এ নিয়ে একাধিক মত রয়েছে।</p></li><li><p>নবীজি ﷺ কিংবা তাঁর সাহাবায়ে কেরাম (রাঃ) তাঁদের জীবনে কখনোই দিন-তারিখ নির্দিষ্ট করে &#039;শবে মেরাজ&#039; পালন করেননি।</p></li><li><p>২৭শে রজব বা এই মাসের অন্য কোনো দিনে বিশেষ কোনো সালাত বা সাওমের (রোজা) কথা সহীহ হাদীসে প্রমাণিত নেই। একে সুন্নাহ বা বিশেষ সওয়াবের কাজ মনে করা &#039;বিদআত&#039;-এর অন্তর্ভুক্ত।</p></li></ul><p>মুফতি তাকি উসমানি হাফি.-এর মতে, যা রাসূল ﷺ ও সাহাবীগণ করেননি, তাকে দ্বীনের অংশ মনে করা ভুল। তাই নির্দিষ্ট রাত বা দিন কেন্দ্রিক কুসংস্কার বর্জন করে পুরো রজব মাস জুড়েই বেশি বেশি সাধারণ নফল ইবাদত ও রমজানের প্রস্তুতি গ্রহণ করা উচিত। আল্লাহ আমাদের বিদাতমুক্ত আমল করার তাওফিক দান করুন। আমীন।</p>"},"reference":[],"footer_button":{"hint":"শবে মেরাজ ও রজব মাসে সম্পর্কে কিছু ভুল ধারনা সম্পর্কে জেনে নিন","text":"রজব মাসের করণীয় ও বর্জনীয়","link":"https://muslimsday.com/blog/রজব-মাস-করণীয়-ও-বর্জনীয়/"}}