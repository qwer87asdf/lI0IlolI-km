{"content":{"title":"ঘুরে এলাম ইসলামি বইমেলা ২০২৪ থেকে","subtitle":"আপনি গিয়েছেন তো? না গিয়ে থাকলে ছুটির দিনগুলোতে যেতে পারেন","image":"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_cover.png","body":"<p>গতকাল অফিস থেকে ছুটি নিয়ে আহলিয়া ও আমার ৭ মাসের বাচ্চাকে নিয়ে গিয়েছিলাম বাইতুল মোকাররম মাসজিদের <strong>পূর্ব গেটের</strong> ইসলামি বইমেলায়। মিরপুর ১০ থেকে মেট্রোতে উঠে সচিবালয় স্টেশনে নামলাম। এরপর ৫-৭ মিনিট হেঁটে বাইতুল মুকাররমের পূর্ব দিকের গেটে পৌঁছলাম। আলহামদুলিল্লাহ, পরিবার নিয়ে খুব সুন্দর একটা দিন কাটলো। কিছু বই কিনলাম, অনেকগুলো প্রকাশনীর বই দেখলাম। মেলায় তোলা কিছু ছবি এই পোস্টে তুলে ধরা হলো।</p><p><em>বাইতুল মুকাররমের পূর্ব গেটে দেখা যাবে বইমেলার জন্য সুসজ্জিত তোরণ</em><img style=\"width: 100%;\" src=\"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_1.jpg\"></p><p>আপনিও ঘুরে আসতে পারেন আপনার পরিবার নিয়ে। মেলা চলবে ১০ নভেম্বর পর্যন্ত। তবে সময়সীমা বাড়ানোর ব্যাপারে কথাবার্তা শোনা যাচ্ছে। হয়ত সময় কয়েক দিন বাড়তে পারে। ছুটির দিন মেলা চলবে সকাল ১০টা থেকে রাত ১০টা। অন্যান্য দিন বেলা ১২টা থেকে রাত ৯টা। মেলায় প্রবেশ করতে কোনো টিকেট বা ফী দিতে হয় না।</p><p>বিগত ফ্যাসিস্ট স্বৈরাচার সরকারের আমলের মেলার সাথে এবারের বইমেলার রয়েছে আকাশ-পাতাল পার্থক্য। আগে মেলায় স্টল পেত মূলত বিভিন্ন হকার ও সাধারন বই বিক্রেতা। কিন্তু এবার থাকছে প্রায় ৮০+ প্রকাশনী। প্রকাশনীগুলো তাদের নিজস্ব বইগুলো প্রদর্শন করতে পারছে।</p><p><em>প্রবেশের পর হাতের বামে রয়েছে ইসলামি বইমেলার তথ্যকেন্দ্র। স্পন্সর - ওয়াফিলাইফ</em><img style=\"width: 100%;\" src=\"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_2.jpg\"></p><p>এবারের মেলায় থাকছে লেখক কর্নার, শিশু কর্নার। বোনদের জন্য রয়েছে স্পেশাল সিস্টার্স কর্নার। সিস্টার্স কর্নারে পর্দা, পর্যাপ্ত নিরাপত্তা ও গোপনীয়তা বজায় রাখার ব্যবস্থা রাখা হয়েছে। সেখানে বোনদের নামাজ ও বিশ্রাম নেয়ার সুযোগ রয়েছে।</p><p><em>প্রবেশের পর হাতের ডানে দেখা যাবে আমাদের প্রিয় মারকাযুদ দাওয়াহ ও মাসিক মদীনা পাবলিকেশন্সের স্টল</em></p><p><img style=\"width: 100%;\" src=\"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_3.jpg\"></p><p><em>মাকতাবাতুল আসলাফের স্টল। <strong>ফিমেল মাইন্ড</strong> তাদের প্রকাশিত নতুন বই</em></p><p><img style=\"width: 100%;\" src=\"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_4.jpg\"></p><p><em>আমার মূল আকর্ষণের জায়গা ছিল বাচ্চাদের বই। আলহামদুলিল্লাহ প্রচুর বাচ্চাদের বই রয়েছে মেলাতে</em></p><p><img style=\"width: 100%;\" src=\"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_5.jpg\"></p><p><em>সিয়ান প্রকাশনীর বাচ্চাদের বইয়ের ব্র্যান্ড টুনটুন</em></p><p><img style=\"width: 100%;\" src=\"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_6.jpg\"></p><p>মেলা উপলক্ষ্যে বিভিন্ন প্রকাশনী ২০% থেকে ৫০% পর্যন্ত ছাড় দিচ্ছে। অন্যান্য সময়ের তুলনায় একটু সাশ্রয়ে বই পাওয়া যাওয়ায় অনেকেই প্রচুর বই কিনছে। একটি পরিবারের বাচ্চা মেয়েকে দেখলাম তার জমানো টাকা থেকেই হয়ত বের করে বইয়ের মূল্য পরিশোধ করতে।</p><p><em>মাঝের ৩টা বই কেনা হয়েছে। বাচ্চাকে পড়ে শোনানো হয়। কিছু বুঝুক আর নাই বুঝুক বইয়ের সাথে সময় কাটাতে পারে, মোবাইলের সাথে নয়।</em></p><p><img style=\"width: 100%;\" src=\"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_7.jpg\"></p><p><em>স্টলের সামনে দাঁড়ানোর জায়গাটি খেয়াল করুন। দখলদার অবৈধ ইজরাইলের পতকা। তার উপর জুতার ছাপ। ঘৃণা প্রদর্শনের সুন্দর উদ্যোগ</em></p><p><img style=\"width: 100%;\" src=\"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_8.jpg\"></p><p><em>ওয়াফি পাবলিকেশনের স্টল। তাদের বাচ্চাদের বইয়ের ব্র্যান্ড কিডো। কিডো সিরিজের বই কিনেছিলাম এখান থেকে</em></p><p><img style=\"width: 100%;\" src=\"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_9.jpg\"></p><p><em>হাসানাহ পাবলিকেশনের স্টল</em></p><p><img style=\"width: 100%;\" src=\"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_10.jpg\"></p><p><em>সন্দীপন প্রচুর কাজ করছে শিশু-কিশোরদের নিয়ে। ষোলো ম্যাগাজিন তাদের দারুন একটা উদ্যোগ। স্কুল-কলেজ-ইউনিভার্সিটি পড়ুয়া শিক্ষার্থীরা ষোলোর মূল পাঠক</em></p><p><img style=\"width: 100%;\" src=\"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_11.jpg\"></p><p><em>একটি আয়াত একটি গল্প ; একটি হাদীস একটি গল্প - এই দুটি সিরিজ (মোট ১০টি বই) কিনেছি এখান থেকে। বাচ্চাকে নিয়মিত পড়ে শোনানো হবে এগুলো</em></p><p><img style=\"width: 100%;\" src=\"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_12.jpg\"></p><p><em>সমকালীন প্রকাশনীর বাচ্চাদের বই। আমার মূল আকর্ষণের জায়গা ছিল বাচ্চাদের বই। আলহামদুলিল্লাহ প্রচুর বাচ্চাদের বই রয়েছে মেলাতে</em></p><p><img style=\"width: 100%;\" src=\"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_13.jpg\"></p><p><em>লিটল উম্মাহ - সমকালীন প্রকাশনীর বাচ্চাদের বইয়ের ব্র্যান্ড। আপনার সন্তান স্টলটিকে পছন্দ করবে ইনশাআল্লাহ</em></p><p><img style=\"width: 100%;\" src=\"https://raw.githubusercontent.com/qwer87asdf/lI0IlolI-km/refs/heads/master/notification/image/random/book_fair_24_14.jpg\"></p><p>আমাদের সন্তানদের ভাল মুসলিম হিসাবে বেড়ে ওঠার জন্য ইসলামি বইয়ের বিকল্প নাই। মোবাইল ফোনের আসক্তি বাচ্চাদেরকে জেদি ও একরোখা বানিয়ে দেয়। বাচ্চাদের চিন্তা শক্তি সীমাবদ্ধ করে দেয়। বাচ্চাদের কথা বলতে শেখার প্রকৃয়াকে বাধাগ্রস্থ করে। আপনার সন্তানকে মোবাইল ফোন থেকে দূরে রাখুন, নিজেও মোবাইল ফোনের ব্যবহার সীমাবদ্ধ করুন। অতীব জরুরি কাজ ছাড়া ঘন্টার পর ঘন্টা মোবাইলে ব্যয় না করে বই পড়ুন। আপনার সন্তান আপনার থেকেই শিখবে।</p><p><em>নোট: এটি কোনো প্রকাশনীর পক্ষ থেকে স্পন্সর্ড পোস্ট নয়। অনেকগুলো প্রকাশনী থেকে কয়েকটি প্রকাশনীর স্টলের ছবি দেয়া সম্ভব হয়েছে। সকল স্টলের ছবি তোলার সুযোগ হয় নি আর পোস্টের দৈর্ঘ্যও বেড়ে যাবে।</em></p>"},"reference":[],"footer_button":{"hint":"আমাদের সীরাত কুইজ প্রতিযোগিতায় অংশ নিন! পুরস্কার জিতুন!","text":"কুইজের বিস্তারিত জানতে ক্লিক করুন","link":"https://muslimsday.com/সীরাত-প্রতিযোগিতা-২০২৪"}}