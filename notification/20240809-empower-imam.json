{
  "content": {
    "title": "মসজিদের প্রধান হবেন ইমাম সাহেব",
    "subtitle": "<p class=\"sanad\"><em>মসজিদ কমিটি পরিষ্কার করুন। ইমামকে হক্ব কথা বলার পরিবেশ দিন</em></p>",
    "image": "https://raw.githubusercontent.com/qwer87asdf/lI0IlolI-km/master/notification/image/abstract-kitab.jpg",
    "body": "<p>বিগত প্রায় ১৫ বছর মসজিদের মিম্বারগুলো ছিল বন্দুকের নলের মুখে। খুব কম মসজিদের মিম্বার থেকেই ইমামগণ হক্ব কথা বলতে পেরেছেন। যারা বলেছেন তাদের অনেকের স্থান হয়েছে জেলে। অনেকে হারিয়েছেন চাকরি। এর অবসান হোক!</p><p>প্রিয় মুসল্লি ভাইয়েরা!</p><p>আপনার মসজিদের ইমামকে বানান এলাকার নেতা। যোগ্য আলেমকে মসজিদে নিয়োগ দিন। যিনি ইলমের দিক থেকে হবেন প্রাজ্ঞ একই সাথে মুত্তাকী-পরহেজগার। যিনি হবেন মসজিদের প্রধান। মসজিদের ইমামকে যেন আমরা মসজিদ কমিটির গোলাম বানাতে না দেই।</p><p>কোনো রাজনৈতিক ব্যক্তি, ঘুষখোর, সুদখোর ধনবান ব্যক্তিকে মসজিদের কমিটিতে রাখার কোনো মানে হয় না। আগামীতে যে দলই ক্ষমতায় আসুক, মসজিদ কমিটিতে যেন রাজনৈতিক পরিচয়ে কারোর জায়গা না হয়। সত্যিকারের নামাজী, সুন্নাহের অনুসারী, দক্ষ ব্যক্তিবর্গের সমন্বয়ে মসজিদ কমিটি করতে হবে। ইমাম সাহেব মসজিদ কমিটির মন মত বক্তব্য দিবেন না। বরং ইমাম সাহেব হক্ব কথা বলবেন। সৎ কাজের আদেশ ও অসৎ কাজের নিষেধ করবেন। সাদাকে সাদা আর কালোকে কালো বলবেন। কমিটি ইমাম সাহেবের পাশে থেকে তাকে সহযোগিতা করবেন।</p><p>আসুন, আমরা আমাদের মিম্বারগুলোকে হক্ব প্রতিষ্ঠার মাধ্যম বানাই। ইমাম সাহেবদেরকে empower করি। তাদেরকে কেবল নামাজ পড়ানো আর মিলাদ পড়ানোর মধ্যে আটকে না রাখি। সমাজের অসঙ্গতি ও অন্যায়ের বিরুদ্ধে বলতে গেলে আমরা যেন তার মুখ আটকে না ধরি। তাকে যেন না বলি \"মসজিদে রাজনৈতিক বক্তব্য দেয়া যাবে না! সরকারের অন্যায়ের বিরুদ্ধে বলা যাবে না\"। বরং একজন ইমাম সাহেব রাজনৈতিক সচেতন হবেন এটাই কাম্য। যে দলই ক্ষমতায় আসুক তিনি অন্যায় হলে তার প্রতিবাদ করবেন। মুসল্লিগণ ইমাম সাহেবকে আগলে রাখবেন।</p><p>গত ২-১ সপ্তাহে ঢাকার বাইরের গ্রামের মসজিদের সামনেও জুমআর আগে পুলিশের গাড়ি দাঁড়িয়ে থাকত। সরকারের জুলুম নিপীড়নের বিরুদ্ধে ইমাম সাহেব কিছু বলেন কিনা সেটা সাদা পোশাকের পুলিশ মনিটর করত। আলেমদের প্রতি এরকম জুলুম আমরা হতে দিব না। যে কোনো দল বা প্রসাশনের পক্ষ থেকে হক্ব কথা বলার কারণে কোনো জুলুম আসলে আমারা রুখে দিব।</p><p>জুমআর বয়ানে ইমাম সাহেবগণ এসব বিষয় নিয়ে কথা বলতে পারেন। মুসল্লি ও এলাকার মানুষদের সাথে ইমাম সাহেবের নিবিড় সম্পর্ক স্থাপন জরুরি। পাশাপাশি বর্তমান পরিবর্তিত পরিস্থিতিতে একজন মুমিনের কী করণীয় সে ব্যাপারেও ইমাম সাহেবগণ জুমআর বয়ানে আলোচনা করতে পারেন। নিচে আমাদের একটি ব্লগের পোস্টের লিংক দেয়া হলো:</p><p><a href=\"https://muslimsday.com/মুমিনের-বিজয়-উদযাপন/\">মুমিনের বিজয় উদযাপন (https://muslimsday.com/মুমিনের-বিজয়-উদযাপন)</a></p><p>আসুন আমরা সকলে সীসাঢালা প্রাচীরের ন্যায় ঐক্যবদ্ধ থেকে যে কোনো জুলুম ও অন্যায়ের প্রতিবাদ করি। যে কোনো জুলুম ও অন্যায়কে প্রতিরোধ করি। আল্লাহ আমাদের সবাইকে তাওফিক দান করুন। আমীন।</p>"
  },
  "reference": [],
  "footer_button": {
    "hint": "অ্যাপের কার্যক্রম চালিয়ে নিতে আপনার সাধ্য মত আর্থিক সহযোগিতা করুন",
    "text": "অনুদান দিন",
    "link": "https://muslimsday.com/donation/"
  }
}